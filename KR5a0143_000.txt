# -*- mode: mandoku-view -*-
#+TITLE: 紫陽真人悟真篇三注
#+DATE: 2015-08-28 23:38:17
#+PROPERTY:  LASTPB <PB KR5a0143_SJB_004-021010a>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: JUAN 0
¶
<md:KR5a0143_HFL_000-001a>¶<pb:KR5a0143_SJB_000-020968c>
悟眞篇記律一¶
張平叔先生者天台人少業進士坐累謫嶺¶
南兵籍治平中先大父龍圖公詵帥桂林取¶
置帳下典機事公移他鎮皆以自隨最後公¶
薨於成都平叔轉徙秦隴乆之事扶風馬默¶
處厚於河東處厚被召臨行平叔以此書授¶
之曰平生所學盡在是矣願公流布當有因¶
書而會意者默爲司農少卿南陽張公履坦¶
夫爲寺主簿坦夫曰吾龍圖公之子壻也默¶
意坦夫能知其術遂以書傳之坦夫坦夫復¶<md:KR5a0143_HFL_000-001b>¶

以傳先考寳文公余時童丱在傍竊取而讀¶
之不能通也先公帥秦陽平王箴衮臣在幕¶
府因言其兄冲熙先生學道遇劉海蟾得金¶
丹之術冲熙謂舉世道人無能達此者獨張¶
平叔知之成道之難非巨有力者不能也冲¶
熙入洛謁冨韓公賴其力而後就余時年少¶
氣鋭雖聞其說不甚介意亦不省所謂平叔¶
者爲何人邇來年運曰往志氣日衰稍以黄¶
老方士之術自治有以金丹之術見授者曰¶
神者生之體形者神之舍道以全神術以固¶<md:KR5a0143_HFL_000-002a>¶
<pb:KR5a0143_SJB_000-020969a>
形神全而形固則其去留得以自如矣因卜¶
吉戒誓傳法既竟再謂余曰九轉金液大還¶
丹上聖祕重不可輕易泄漏也異日各見所¶
授先依盟誓又須自修功成方可審擇而付¶
之蓋欲親歷其事然後開諭後學俾抽添運¶
用之時得免危殆則形神俱妙之道由是著¶
矣古今相傳皆有斯約違者必有天譴豈不¶
知平叔傳非其人三遭禍患者乎子當勉之¶
宜無忽焉復序其所從來得之成都異人者¶
豈非海蟾耶且冲熙成丹之難及於世之所¶<md:KR5a0143_HFL_000-002b>¶

謂道人者無所許可唯平叔一人而已其言¶
與予昔者所聞於衮臣者皆合因取此書讀¶
之始悟其說又考世之所傳吕公沁園春及¶
海蟾詩詞無一語不相契者是以知淵源所¶
來蓋有自矣今好事者多收此篇而文理頗¶
有不同疑其初成未經裁益時已有傳之者¶
爾亦嘗參較其舛誤二十餘處而尤甚者如¶
詩所謂纔見芽生須急採若逢望遠不堪嘗¶
此本乃改云鉛見癸生須急採金逢望後不¶
堪嘗蓋補完丹訣於其間顯見世之所傳辭¶<md:KR5a0143_HFL_000-003a>¶
<pb:KR5a0143_SJB_000-020969b>
㫖有所未善也其别本復有了悟眞如一絶¶
此乃以歐冶鑄劍之事易去之縁平叔自爲¶
悟眞篇後序曰此悟眞篇中所歌詠大丹藥¶
物火候細微之訣無不備悉觀之可以尋文¶
解義苟無是詩則變鍊金木之妙何從而得¶
之其文簡而理隱故出此篇以繼成其事然¶
後金木還返之㫖焕然可推大丹既成而聖¶
胎可結也學者當知此書傳之寖廣獨吾家¶
之本爲眞蓋平叔之所親授者也余雖得之¶
願力不足當求同志者共成之因此托其自¶<md:KR5a0143_HFL_000-003b>¶

　陰道厭九一濁亂弄元胞諸術甚衆多千¶
　條有萬餘彭眞人云世人不違大道之宗¶
　元而無非傍門曲徑此屬多般皆爲左道¶
　乖訛天理悖亂至眞明違黃帝之言全失¶
　老君之㫖本期永壽反爾傷生鍾離翁云¶
　生我之門死我户之意大哉上賢說到下¶
　稍無人承當何哉只爲世人執己而修則¶
　千條百徑無非傍門者矣仙翁垂憫直言¶
　窮取生身處豈不忒露天機縁爲世人因¶
　業識中來却又因業識中而去一陽奔失¶<md:KR5a0143_HFL_000-004a>¶
<pb:KR5a0143_SJB_000-020969c>
形雖男子而身中皆陰若執一己而修豈¶
能還其元而返其本哉既不能還元返本¶
又將何以迴陽换骨也是以大修行人求¶
先天眞鉛必從一初受氣生身之處求之¶
方可得先天眞一之氣以還其元而返其¶
本也此謂男女修行如此女人修仙則以¶
乳房爲生氣之所其法尤簡是以男子修¶
仙曰煉氣女人修仙曰煉形女人修煉先¶
積氣於乳房然後安鼎立爐行太陰煉形¶
之法其道最易成道也良有妙㫖昔宣和¶<md:KR5a0143_HFL_000-004b>¶

中洞賓遊吴興見一娼妓張珍奴色華容¶
美性好淡素雖落風塵每夕沐浴更衣炷¶
香告天求解脱去甚切洞賓作一士訪之¶
珍奴見之風神異殊心甚敬之盡歡士飄¶
然而去明日又至亦如之往往月餘終不¶
及亂張珍奴曰荷君眷顧甚乆獨不留一¶
宿罄枕席之娱豈妾猥漏不足奉君子耶¶
士曰不然人貴心相知何必如此哉且汝¶
每夜告天實何所求珍奴曰失身於此又¶
將何爲但自念奴入是門中妄施粉黛以¶<md:KR5a0143_HFL_000-005a>¶
<pb:KR5a0143_SJB_000-020970a>
　假爲眞歌謳艷曲以悲爲樂本是一團臭¶
　膿皮袋借僞飾以惑人每每悔嘆世之愚¶
　夫不自尊貴過我門者睹我如花情牽意¶
　惹迷戀不捨非但喪財多致身殞妾雖假¶
　容交歡覺罪甚重惟朝夕告天早脱此門¶
　士曰汝志如何何不學道珍奴曰陷于此¶
　地何從得師士曰吾爲汝師乎珍奴即拜¶
　扣士曰再來乃可遂去珍奴日夜望不至¶
　深自懊恨因書曰逢師許多時不說些兒¶
　箇安得仍前相對坐懊恨韶光空自過直¶<md:KR5a0143_HFL_000-005b>¶

　到如今悶損我筆未竟士忽來見所書續¶
　其韻道無巧妙與你方兒一箇子後午前¶
　定息坐夾脊雙關崑崙過恁時得氣力思¶
　量我珍奴大喜士乃以太陰煉形太丹法¶
　與之珍奴自是神氣裕然若大開悟不知¶
　密有所傳尤多珍奴亦不告人臨别作步¶
　蟾宫云坎離坤兊分子午須認自家宗祖¶
　地雷震動山頭雨要洗濯黄芽岀土捉得¶
　金精牢閉固辯甲庚要生龍虎待他問汝¶
　甚人傳但說先生姓吕珍奴方悟是吕先¶<md:KR5a0143_HFL_000-006a>¶
<pb:KR5a0143_SJB_000-020970b>
審是修行然後付焉金玉堆裏不可與焉父¶
子至親亦勿與焉蓋輕泄妄漏身則受殃禍¶
連九祖門户有災子孫不祥豈止如是又將¶
受種種惡報或沉九地永不受生切戒毋忽¶
乾道五年乙丑歲中秋日孫薛式謹書¶¶¶¶¶¶<md:KR5a0143_HFL_000-006b>¶¶¶¶¶¶¶¶¶¶<md:KR5a0143_HFL_000-007a>¶















<pb:KR5a0143_SJB_000-020970c>
陸子野註悟眞篇序¶
正人行邪法邪法悉歸正邪人行正法正法¶
悉歸邪噫金丹之道大槩如此苟差之毫釐¶
則失之千里是道者一陰一陽之道也得其¶
道則我命在我身外有身與天齊年享其永¶
壽百姓日用而不知之皆流於情僞愛悐之¶
歸矣夫物不得陰陽則不生何哉畢竟陰陽¶
合而然也但有生人生仙之間爾仙師所謂¶
逆爲丹母順爲人者此也其法至簡至易凡¶
夫俗子信而行之神仙可致況上士乎丹經¶<md:KR5a0143_HFL_000-007b>¶

垂救後世多以譬喻爲辭不截然而直指者¶
非祕吝也蓋患世人信不能及反爲毁謗故¶
爾此道鑿鑿可以岀生死且如龍虎上經云¶
磁石吸鐵隔礙潜通何況萬物配合而生參¶
同契云物無陰陽違天背元牝鷄自卵其雛¶
不全學者須要察認仙師此意還且說箇甚¶
麽僕自幼潜心此道亦有年矣道不負人天¶
其憐我獲遇聖師一語方知妙在目前參諸¶
丹經洞然明白審一身之中所産者無非汞¶
爾蓋於六慾七情之場醉生夢死之境易於¶<md:KR5a0143_HFL_000-008a>¶
<pb:KR5a0143_SJB_000-020971a>
走失猶汞之性難制伏也若非得眞鉛以制¶
之使其交媾結成聖胎將見春而秋朝而暮¶
日復一日斫喪殆盡至於四大不起可不痛¶
歟是篇詩云休施巧僞爲功力認取他家不¶
死方壺内旋添延命酒鼎中收取返魂漿又¶
曰須知死户爲生户莫執生門號死門若會¶
殺機明反覆始知害裏却生恩作丹之要於¶
此二詩可見其底藴八九矣賢哉紫陽眞人¶
之用心也惜乎世人宜假而不宜眞當面蹉¶
過而誰肯認悲夫僕既得師一訣而粗知緒¶<md:KR5a0143_HFL_000-008b>¶

餘更無别道以加此矣而所難者力薄志劣¶
則不能行嘗觀古人抱朴子得此道二十年¶
家無儋石之蓄不得爲之徒有長嘆三復此¶
語實可悲哉此道正是知行兩途不可同日¶
而語昔杏林眞人授道光禪師且囑之曰可¶
疾往通邑大都依有力者方可圖之後道光¶
禪師領㫖如教棄僧伽黎幅巾縫掖復俗以¶
了其事詳而質之可無疑矣僕不自愧僣以¶
愚得於此書下一註脚語雖草率而㫖意甚¶
親萬一賢明同志者見而豁然默悟了此妙¶<md:KR5a0143_HFL_000-009a>¶
<pb:KR5a0143_SJB_000-020971b>
道何異如僕之得也苟有識見卑污根器凉¶
薄素溺於名相之人妄意竊謗爲三峰採戰¶
之術者是所謂孔子不得不哭麟卞和不得¶
不泣玉嗚呼惟祖師神明鑒之¶
上陽子註悟眞篇序¶
形以道全命以術延此語盡備金丹之說南¶
華老仙云魚相忘於江湖人相忘於道術老¶
子曰上德無爲而無以爲下德爲之而有以¶
爲上德者内丹之不虧故以道全其形下德¶
者外丹之作用故以術延其命若求天仙須¶<md:KR5a0143_HFL_000-009b>¶

兼内外而修何謂道亦如治國也天下太平¶
國家無事此聖人上德之道行無爲之化雖¶
有智士良將無所用之何謂術若天下擾攘¶
兵役疊起苟無智士良將豈庸人所能制治¶
哉即如人身初生神氣渾全復以道而養之¶
則籛鏗之壽信未爲多此人之上德也倘年¶
壯氣盛與嗜慾俱若非外丹之術曷延其命¶
深斯道者則道爲體術爲用假術以成其道¶
者猶借良智以安其國然吾所謂術者則非¶
小伎也乃天地陰陽造化生生之道也如順¶<md:KR5a0143_HFL_000-010a>¶
<pb:KR5a0143_SJB_000-020971c>
則生物生人者是後天地之道也逆則成仙¶
成佛者是先天地金丹之道也此所謂術者¶
也故列聖相傳必師其術以禆其道伏羲周¶
孔之易術也故曰一陰一陽之謂道孔子曰¶
慎斯術也以往其無所失矣釋云佛法者法¶
即術也是以華嚴合論云一切巧術智增悲¶
妙道曰黄老之術蓋言黃帝老子皆以此而¶
成道也三教一家實無二道天台紫陽眞人¶
悟眞篇詩詞歌章明示金丹之術以全乆視¶
之道故眞人自序云黄老悲其貪着乃以修¶<md:KR5a0143_HFL_000-010b>¶

生之術順其所欲漸次導之子野序亦云正¶
人行邪法邪法悉歸正者此皆深得其㫖其¶
用則精氣神其名則云金丹吐露泄盡世無¶
知音者況道光禪師及陸眞人解註極爲明¶
白而一切人不參其陰陽造化有必不可也¶
外道乃指爲傍門甚而云三峰採戰之說者¶
豈不惜哉道之不行也有三焉上根法器者¶
不遇眞師遂入空寂狂蕩一也中庸之士愚¶
執無師謬妄猜臆二也下士愚人逐波隨流¶
不信有道三也如葉文叔袁公輔輩臆度妄¶<md:KR5a0143_HFL_000-011a>¶
<pb:KR5a0143_SJB_000-020972a>
註却引仙經古語證之竟至玉石不分果有¶
何益致虚首聞趙老師之㫖未敢自足後遇¶
青城老仙之祕方知陰陽造化順則人逆則¶
仙之理無復更議至如象月出庚陽生火候¶
之奥青城之訓爲最的而易行今不敢祕乃¶
悟眞篇每章之下出數語者則薛陸所藏餘¶
藴更爲申之使後來人不迷於疑網噫世之¶
信道而行者鮮而復鮮金丹之道未有若此¶
悟眞篇之親且切矣上有純陽海蟾之面授¶
也我重陽丹陽諸老仙之語亦與是合況杏¶<md:KR5a0143_HFL_000-011b>¶

林道光泥丸紫清代相授受皆以是而證仙¶
道世因稔聞而厭聽此雖三尺童孩亦知世¶
有神仙之術時人乃多訕謗者抑不思之甚¶
也且青城翁授僕眞訣既而囑曰後必有王¶
侯大人求師于子夫道不可禁祕又不可妄¶
泄孰能審之吾有一驗法頗得其情實今以¶
授子可沙裏淘金去也僕承師授寢食若驚¶
首授田侯至陽子遍遊夜郎卭水沅芷辰陽¶
荆南二鄂長沙盧阜江之東西凡授百餘人¶
皆只以道全形之㫖至於以術延命之祕可¶<md:KR5a0143_HFL_000-012a>¶
<pb:KR5a0143_SJB_000-020972b>
語者百無二三非僕所敢靳也彼器有利鈍¶
爾因書于此使聞道者各宜勉旃妙矣哉雖¶
有拱壁以先駟馬不如坐進此道也¶
紫陽眞人悟眞篇笙蹄¶
學仙之至要雖世之愚人得其妙訣亦躋聖¶
位何也爲堅信不疑而勇於行耳學者未得¶
眞師口訣望洋而退否則猜量臆說說性說¶
命說禪說宗以逞乾慧孰知是書故一絶云¶
饒君了悟眞如性未免抛身却入身何似更¶
兼修大藥頓超無漏作眞人是以三教殊途¶<md:KR5a0143_HFL_000-012b>¶

同歸皆先了性然後修命未有知修命而不¶
知了性者蓋大藥從性而入方是金丹也獨¶
知性者又烏知玄牝生丹之妙世多有悟性¶
而不知修命者故詩謂名爲四果徒之句此¶
乃明空性而不得達磨上乘之教後之愚人¶
反謂修命之後方求了性誑惑至此復奈之¶
何兼以近世有輩妄人僞作歌頌記于此書¶
之後以瞽性命之學如讀祖英集讀參同契¶
等禪宗歌頌四十餘篇措辭殊甚鄙陋似此¶
何能明性此乃初學無知連床上習爲此等¶<md:KR5a0143_HFL_000-013a>¶
<pb:KR5a0143_SJB_000-020972c>
不可捉摸底話以愚惑世人今皆削去毋玷¶
玄文此輩不究紫陽眞人之書言參妙道語¶
漏化工其意甚殊其言大切如先把乾坤爲¶
鼎器次搏烏兔藥來烹又如鉛遇癸生二物¶
會時之句其高製妙語豈識見卑污所能思¶
議故眞人自序云教雖分三道乃歸一奈何¶
後世黃緇之流各自專門互相非是致使三¶
家宗要迷没邪歧不能混一而同歸矣予項¶
在中書有志于此每疑仙與佛爲各道性與¶
命爲兩途後蒙師授方得指歸始知天下無¶<md:KR5a0143_HFL_000-013b>¶

二道之理倘非師㫖皆是誑談歷閲群書遍¶
加詢究此悟眞篇前後註釋可見三十餘家¶
於中有力行而深知有洞達而未行有及門¶
而無火候有略曉而無下手有不得明師妄¶
自箋註大失其㫖眞人所謂學者隨量會解¶
自然成三乘之差今集薛陸陳三家所註壽¶
梓以行其意合而㫖同實後學之梯級書之¶
來歷且有數說是亦後人各述得書之由所¶
不足信或云垣中三星潜耀降世又云燒其¶
蜕得舍利子千百此皆杜撰有所不取明達¶<md:KR5a0143_HFL_000-014a>¶
<pb:KR5a0143_SJB_000-020973a>
之士或是斯言遵而行之仙佛可證工部尚¶
書張士弘書¶
悟眞篇序¶
嗟夫人身難得光陰易遷罔測短脩安逃業¶
報不自及早省悟惟只甘分待終若臨期一¶
念有差墮三塗惡趣則動經塵劫無有出期¶
當此之時雖悔何及故老釋以性命學開方¶
便門教人修種以逃生死釋氏以空寂爲宗¶
若頓悟圓通則直超彼岸如有習漏未盡則¶
尚徇於有生老氏以煉養爲眞若得其要樞¶<md:KR5a0143_HFL_000-014b>¶

則立躋聖位如其未明本性則猶滯於幻形¶
其次周易有窮理盡性至命之辭魯語有毋¶
意必固我之說此仲尼極臻乎性命之奥也¶
然其言之常略而不至於詳者何也蓋欲序¶
正人倫施仁義禮樂之教故於無爲之道未¶
嘗顯言但以命術寓諸易象以性法混諸微¶
言耳至於莊子推窮物累逍遥之性孟子善¶
養浩然之氣皆切幾之迨夫漢魏伯陽引易¶
道陰陽交姤之體作參同契以明大丹之作¶
用唐忠國師於語録首序老莊言以顯至道¶<md:KR5a0143_HFL_000-015a>¶
<pb:KR5a0143_SJB_000-020973b>
之本末如此豈非教雖分三道乃歸一奈何¶
後世黄緇之流各自專門互相非是致使三¶
家宗要迷没邪歧不能混一而同歸矣且今¶
人以道門尚於修命而不知修命之法理出¶
兩端有易遇而難成者有難遇而易成者如¶
鍊五芽之氣服七耀之光注想按摩納清吐¶
濁念經持咒噀水叱符叩齒集神休妻絶粒¶
存神閉息運眉間之思補腦還精習房中之¶
術以至服鍊金石草木之類皆易遇而難成¶
者已上諸法於修身之道率皆滅裂故施功¶<md:KR5a0143_HFL_000-015b>¶

雖多而求效莫驗若勤心苦志日夕修持止¶
可以辟病免其非横一旦不行則前功漸棄¶
此乃遷延歲月必難成功欲望一得永得還¶
嬰返老變化飛昇不亦難乎深可痛傷蓋近¶
世修行之徒妄有執著不悟妙法之眞却怨¶
神仙謾語殊不知成道者皆因煉金丹而得¶
恐泄天機遂託數事爲名其中間惟閉息一¶
法如能忘機絶慮即與二乘坐禪頗同若勤¶
而行之可以入定出神柰何精神屬陰宅舍¶
難固不免長用遷徙之法既未得金汞還返¶<md:KR5a0143_HFL_000-016a>¶
<pb:KR5a0143_SJB_000-020973c>
之道又豈能迴陽换骨白日而升天哉夫煉¶
金液還丹者則難遇而易成要須洞曉陰陽¶
深達造化方能追二氣於黄道會三性於元¶
宫攢簇五行合和四象龍吟虎嘯夫唱婦隨¶
玉鼎湯煎金爐火熾始得玄珠成象太一歸¶
眞都來片餉工夫永保無窮逸樂至若防危¶
慮險慎於運用抽添養正持盈要在守雌抱¶
一自然復陽生之氣剥陰殺之形節氣既周¶
脱胎神化名題仙籍位號眞人此乃大丈夫¶
功成名遂之時也今之學者有取鉛汞爲二¶<md:KR5a0143_HFL_000-016b>¶

氣指臟腑爲五行分心腎爲坎離以肝肺爲¶
龍虎用神氣爲子母執津液爲鉛汞不識浮¶
沉寧分主客何異認他財爲己物呼别姓於¶
親兒又豈知金木相剋之幽微陰陽互用之¶
要妙是皆日月失道鉛汞異爐欲望結成還¶
丹不亦遠乎僕幼親善道涉獵三教經書以¶
致刑法書筭醫卜戰陣天文地理吉凶死生¶
之術靡不留心詳究惟金丹一法閲盡群經¶
及諸家歌詩契論皆云日魂月魄庚虎甲龍¶
水銀朱砂白金黑錫坎男離女能成金液還¶<md:KR5a0143_HFL_000-017a>¶
<pb:KR5a0143_SJB_000-020974a>
丹終不言眞鉛眞汞是何物也不說火候法¶
度温養指歸加以後世迷徒恣其臆說將先¶
聖典教妄行箋註乖訛萬狀不唯紊亂仙經¶
抑亦惑誤後學僕以至人未遇口訣難逢遂¶
至寢食不安精神疲顇雖詢求遍於海嶽請¶
益盡於賢愚皆莫能通曉眞宗開照心腑後¶
至熙寧己酉歲因隨龍圖陸公入成都以夙¶
志不回初诚愈恪遂感眞人授金丹藥物火¶
候之訣其言甚簡其要不繁可謂指流知源¶
語一悟百霧開日瑩塵盡鑑明校之仙經若¶<md:KR5a0143_HFL_000-017b>¶

合符契因念世之學仙者十有八九而達眞¶
要者未聞一二僕既遇眞筌安敢隱默罄所¶
得成律詩九九八十一首號曰悟眞篇内七¶
言四韻一十六首以表二八之數絶句六十¶
四首按周易諸卦五言一首以象太一續添¶
西江月一十二首以周歲律其如鼎器尊卑¶
藥物斤兩火候進退主客後先存亡有無吉¶
凶晦吝悉備其中矣及乎篇集既成之後又¶
覺其中惟談養命固形之術而於本源眞覺¶
之性有所未究遂翫佛書及傳燈録至於祖¶<md:KR5a0143_HFL_000-018a>¶
<pb:KR5a0143_SJB_000-020974b>
師有擊竹而悟者乃形於歌頌詩曲雜言三¶
十二首今附之卷末庶幾達本明性之道盡¶
於此矣所期同志覽之則見末而悟本捨妄¶
以從眞時皇宋熙寧乙卯歲旦天台張伯端¶
平叔序¶¶¶¶¶¶<md:KR5a0143_HFL_000-018b>¶¶¶¶¶¶¶¶¶















